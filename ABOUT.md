## Informacje i najczęściej zadawane pytania (FAQ)

Postanowiłem przetłumaczyć ten kurs obejmujący absolutne podstawy języka JavaScript, gdy nie mogłem znaleźć dla siebie lepszego zajęcia. Mam nadzieję, że ktoś z niego skorzysta i przekona go to do nauki.

## Najczęściej zadawane pytania:

- [Dlaczego kurs jest przetłumaczony na język polski?](#why_translated)
- [Dlaczego kod źródłowy jest mieszanką polskiego i angielskiego?](#code)
- [Dlaczego JavaScript?](#why_js)
- [Czy po przeczytaniu kursu, mogę zdecydować się na inny język?](#change_language)
- [Dlaczego przetłumaczona wersja jest dostępna na licencji CC-BY 4.0, a nie CC-0, tak jak oryginał?](#relicense)
- [Gdzie zgłosić błędy, sugestie i uwagi dotyczące kursu?](#feedback)

## <a id="why_translated" href="#why_translated">#</a>  Dlaczego kurs jest przetłumaczony na język polski? Jeżeli kot/osoba nie chce uczyć się angielskiego, nie powinna zabierać się za programowanie.

Nie zgadzam się z tezą, która (w uproszczony sposób) przedstawiłem w pytaniu. Język (naturalny) jest jednak ogromną barierą. Ponieważ ten kurs opisuje programowanie w JavaScript od podstaw, ma on za zadanie zachęcić do programowania jak najwięcej kotów/osób. Trzeba więc pozbyć się jak największej liczby barier. Jeżeli komuś przypadnie to do gustu, musi się liczyć z koniecznością przetrwania bulu i nadzieji wynikających z korzystania z anglojęzycznych materiałów, o czym dowie się, zaglądając do odnośników z ostatniego akapitu strony.

## <a id="code" href="#code">#</a> Dlaczego kod źródłowy jest mieszanką polskiego i angielskiego?

Niezupełnie… JavaScript, tak jak większość języków programowania, jest oparty na słowach kluczowych w języku angielskim. Ze względu na konieczność spójności, funkcje i zmienne również są nazywane w tym języku. Tłumaczenie nazw funkcji itp. jest powszechnie uznawane za zły nawyk. Komentarze, które są pomijane przez interpreter oraz ciągi znaków, które są widoczne dla użytkowników kodu są jednak przeze mnie tłumaczone. Nie jest to, wbrew temu, co wielu z Was pomyśli, zależne jedynie od mojego nastroju… ;)

## <a id="why_js" href="#why_js">#</a>  Dlaczego JavaScript?

A dlaczego nie? ;)

JavaScript jest często używanym językiem, o którego zastosowaniu dowiesz się z początku kursu. Poza tym, jest on (według mnie to niefajnie), język jest używany w wielu innych dziedzinach, chociażby programy wykonywane po stronie serwera (np. Node.js, którego nienawidzę z całego serduszka), programy desktopowe (np. Electron używający Node.js, nienawidzę jeszcze bardziej) i aplikacje mobilne (np. React Native), więc siłą rzeczy programiści znający ten język są potrzebni. JavaScript nie jest trudny, porównując do niektórych języków.

## <a id="change_language" href="#change_langauge">#</a> Czy po przeczytaniu kursu, mogę zdecydować się na inny język?

Tak, kurs opisuje też podstawowe koncepcje, których znajomość przydaje się w nauce wielu języków. Nie wyjdziesz na tym źle. Cieszę się, że kurs pomógł Ci sprecyzować zainteresowania.

## <a id="relicense" href="#relicense">#</a>  Dlaczego przetłumaczona wersja jest dostępna na licencji CC-BY 4.0, a nie CC-0, tak jak oryginał?

Uznałem, że może dojść do nadużyć spowodowanych powstaniem stron będących kopią 1:1 mojego tłumaczenia. W wypadku oryginału, który zdobył popularność, taka sytuacja nie miałaby sensu. Tak samo, jeżeli strona zawierałaby link do mojej strony, taka osoba mogłaby przejść do oryginału, mi by to nie przeszkadzało. (to tak, jak w przypadku stron publikujących dokumentacje języków/oprogramowania w bardziej przystępnej formie, są fajne, jeżeli nie żerują na cudzej treści nie dając nic od siebie)

Bardziej restrykcyjna licencja nie miałaby sensu, jeżeli ktoś chciałby np. sprzedawać wydruk tego tłumaczenia, jedynie bym się uśmiechnął. ;)

## <a id="feedback" href="#feedback">#</a> Gdzie zgłosić błędy, sugestie i uwagi dotyczące kursu?

Oryginalny kurs: https://github.com/maxogden/javascript-for-cats
Tłumaczenie: https://github.com/m4sk1n/jscatspl

Mile widziane zgłoszenia, sugestie czy też PR'y poprawiające potencjalne błędy.
